Navrhněte modul fakultního informačního systému, který bude umožňovat studentům se přihlašovat na projekty a vyučujícím tyto projekty hodnotit. Některé projekty jsou individuální a vypracovává je každý student sám, jiné jsou skupinové a vypracovává je tým několika studentů. Systém musí uchovávat základní informace o každém projektu (název, popis, maximum a minimum bodů z projektu, ...). Každý projekt může mít více variant, které se mohou lišit maximálním počtem týmů resp. studentů, jenž se mohou na danou variantu přihlásit a počtem studentů v každém týmu. Varianty mohou obsahovat také podrobnější popis zadání. Body z projektu může vkládat pouze učitel, pod kterého spadá daná varianta projektu. Studenti mohou zjišťovat body získané z projektu spolu s informacemi kdo a kdy tento projekt hodnotil a také se z projektu odhlásit (pokud je přihlašování stále otevřeno). Systém poskytuje učiteli přehled o obsazení projektů, kdo je na projekt přihlášen, umožňuje zadávat bodové hodnocení jednotlivým studentům z týmů atd. Každý projekt je přiřazen k nějakému předmetu (ten má název, vyučující, přednášející, cvičící, apod.) a můžou ho hodnotit pouze vyučující z daného předmětu.
